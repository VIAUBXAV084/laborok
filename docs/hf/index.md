# Házi feladat információk

Házi feladat készítésével a vizsgát kiváltva megajánlott 4-es vagy 5-ös szerezhető. 

## Követelmények

A házi feladattal kapcsolatos formai követelmények a következők. Kotlin Multiplatformon készült alkalmazás, amely:

-	Legalább 2 platformon (android, desktop, web, iOS) fut és működik helyesen
-	Legalább 3 érdemi képernyővel / oldallal rendelkezik
-	Tartalmaz aszinkron kommunikációt (adatbáziskezelés vagy hálózati kommunikáció)
-	Tartalmaz platform-specifikus funkciót
-	Használ dependency injectiont
-	Használja az MVVM vagy MVI mintát

## Beadás módja

A házi feladat beadásának platformja a laborokhoz hasonlóan a Github Classroom. A meghívó a Moodle oldalon található.

!!!danger "neptun.txt"
	Az első és legfontosabb, hogy az eddigiekhez hasonlóan töltsd ki a neptun.txt fájlt, hogy a rendszer azonosítani tudjon.

### Specifikáció

A specifikáció beadás határideje a **2025. április 27. 23:59**.
A specifikáció elkészítése közben a "**spec**" branchen dolgozz. Erre az ágra akárhány kommitot tehetsz.
Sablont a README.md fájl tartalmaz, azt kell kiegészíteni, és feltölteni a repóba a megadott határidőig.
A beadás akkor teljes, ha a "spec" branch-en megtalálható a README.md fájlban a specifikáció. A beadást egy pull request jelzi, amely pull requestet valamelyik oktatóhoz kell rendelned.
A specifikáció elkészítése előfeltétele a házi feladat elfogadásának.

### Házi feladat

A házi feladat beadás határideje a **13. hét vége (2025. május 18. 23:59)**.
A házi feladat elkészítése közben a "**hf**" branchen dolgozz. Erre az ágra akárhány kommitot tehetsz. 
A projektet mindenképpen ebbe a repository-ba hozd létre, a fejlesztést végig itt végezd. Amennyiben korábban már elkezdted egy másik repositoryban, töltsd fel az állapotát és dolgozz tovább itt.
A beadás akkor teljes, ha a "hf" branch-en megtalálható a projekted teljes forráskódja. A beadást egy pull request jelzi, amely pull requestet valamelyik oktatóhoz kell rendelned.
A házi feladathoz mindenképpen tartozik **házi feladat bemutatás** is. Ennek ideje a beadást követően 14. héten, az oktatókkal egyeztetett időpontban van.
