# Tárgy ismertető

A tárgykövetelményeket lásd a [hivatalos tantárgyi adatlapon](https://portal.vik.bme.hu/kepzes/targyak/VIAUAV21/).

A laborok sorrendjét és a beadások határidejét Moodle-ben találod.

!!! note "Javítás az anyagban"
    A tárgy hallgatóinak az anyagban történő javításért, kiegészítésért plusz pontot adunk! Ha hibát találsz, vagy kiegészítenéd/pontosítanád a feladatleírásokat, nyiss egy _pull request_-et! A repository linkjét a jobb felső sarokban találod.

    A javítás menetéről és formájáról bővebben a ["Hozzájárulás az anyaghoz"](tudnivalok/github/contributing.md) dokumentumban olvashatsz bővebben.

!!! quote "Felhasználási feltételek"
    Az itt található oktatási segédanyagok a BMEVIAUBXAV084 - Kotlin Multiplatform alapú szoftverfejlesztés tárgy hallgatóinak készültek. Az anyagok oly módú felhasználása, amely a tárgy oktatásához nem szorosan kapcsolódik, csak a szerző(k) és a forrás megjelölésével történhet.

    Az anyagok a tárgy keretében oktatott kontextusban értelmezhetőek. Az anyagokért egyéb felhasználás esetén a szerző(k) felelősséget nem vállalnak.


## Általános tudnivalók

### Laborok megoldásainak beadása

A laborok megoldását egy személyre szóló git repository-ban kell beadni. Ennek pontos [folyamatát lásd itt](tudnivalok/github/GitHub.md). Kérünk, hogy alaposan olvasd végig a leírást!

### Laborok értékelése

Minden labort külön jeggyel értékelünk. A teljesítés feltétele a határidőig történő beadás. A jegy (1-5 skálán) a labor feladatokon megszerezhető 5 pont alapján történik. A feladatok beadásához minden esetben a GitHub platformot használjuk. 

A kiértékelés eredményéről a GitHub-on kapsz szöveges visszajelzést (lásd [itt](tudnivalok/github/GitHub.md)). Ha ennél több információra van szükséged, a _GitHub Actions_ webes felülete segítségül szolgálhat. Erről [itt](tudnivalok/github/GitHub-Actions.md) találsz egy rövid ismertetőt.

## Képernyőképek

A laborok kérik, hogy készíts képernyőképet a megoldás egy-egy részéről. **A képernyőképek elvárt tartalmát a feladat minden esetben pontosan megnevezi**. A képernyőkép készülhet a teljes desktopról is, de lehet csak a kért alkalmazásról készíteni.

!!! info ""
    A képernyőképeket a megoldás részeként kell beadni, így felkerülnek a git repository tartalmával együtt. Mivel a repository privát, azt az oktatókon kívül más nem látja. Amennyiben olyan tartalom kerül a képernyőképre, amit nem szeretnél feltölteni, kitakarhatod a képről.